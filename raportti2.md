---
title: Kurssin II-osan loppuraportti
permalink: /raportti2
hide: true
---
    
# Kurssin II-osan loppuraportti

Kurssille osallistui 223 opiskelijaa, joista 145 (65.0 %) suoritti kurssin hyväksytysti.

Arvosanajakauma:

* Arvosana 1: 52 opiskelijaa (35.9 %)
* Arvosana 2: 27 opiskelijaa (18.6 %)
* Arvosana 3: 26 opiskelijaa (17.9 %)
* Arvosana 4: 15 opiskelijaa (10.3 %)
* Arvosana 5: 25 opiskelijaa (17.2 %)

## Yhteenveto

Palautteessa on paljon hyviä kehitysehdotuksia, kuten lisätä kurssille luentoja ja videoita, selventää materiaalia ja tehtäviä sekä parantaa automaattisen tarkastuksen toimintaa.

Ensi keväänä kurssilla tulee olemaan luennot, joista on tarkoitus tuoda saataville myös videotallenteet. Materiaali ja tehtävät kehittyvät myös kursseilta saadun palautteen ja kokemusten perusteella.

Kurssin lopussa kävi ilmi, että joissakin tilanteissa CSES antaa epätarkan ilmoituksen "unexpected error" aikarajan ylittyessä eikä näytä tähän liittyvää testiä. Tämä puute korjataan ensi kevään kurssille.

Palautteessa ihmeteltiin, miksi kurssilla ei käsitellä A*-algoritmia. Kurssin vastuuhenkilön kokemuksen mukaan tälle algoritmille on vain harvoin tarvetta ja sen sijasta voi käyttää yleensä esimerkiksi leveyshakua tai Dijkstran algoritmia.

## Kurssipalaute

Kurssipalautteen antoi 107 opiskelijaa.

### Numeerinen palaute

Arvioi seuraavia väitteitä (1 = täysin eri mieltä, 5 = täysin samaa mieltä):

* Osaamistavoitteet olivat selvät: 4.53
* Toteutustapa tuki oppimistani: 4.12
* Materiaalit tukivat oppimistani: 3.93
* Arviointi mittasi oppimistani: 3.96

Kurssin raskaus (1 = turhan kevyt, 5 = turhan raskas):

* Työmäärä suhteessa opintopisteisiin oli: 3.58

Kurssin kokonaisarvosana:

* Kokonaisarvosana kurssille: 4.08

### Miten kehittäisit kurssia?

* Enemmän esimerkkejä, luennot ja lähiopetus varmaan soveltuisivat aika hyvin tähän kurssiin. Ehkä enemmän algoritmien toteuttamista paloissa (AVL puu -tehtävän tyyliin). Nyt varsinkin viimeisillä viikoilla meni homma aika pitkälti algoritmien copy pasteiluksi, jolloin niiden toimintamekanismista jäi ymmärrys aika ohkaiseksi.
* Enemmän esimerkkejä algoritmien käytöstä 
* Kopiointipainike tekstin koodiblokeille (vaikkapa oikeaan yläreunaan), jotta saa esim. koko luokan näppärästi lainattua tehtäväntekoa varten.
* Dynaamiseen ohjelmointiin liittyviä esimerkkejä voisi olla vielä useampia, osio oli sen verran haastava että sen voisi tarvittaessa jakaa kahdellekin viikolle.
* Tämä kurssi oli jostain syystä huomattavasti helpompi minulle ymmärtää (vrt aiempi kurssi). Vaikka tässäkin opintomateriaali oli hyvin toteutettu, olisin silti kaivannut sitä lisää. Monesti jäin miettimään ymmärsinkö tehdä tätä tarkoitetulla tavalla ollenkaan, vaikka tehtävät menisivät läpi.
* Kurssilla voisi olla enemmän tehtäviä mistä valita, jolloin arvosanan nostaminen olisi helpompaa.
* enemmän tukea tehtävien tekoon, luennot tai luentovideot olisivat kivoja
* Osa tehtävistä todella helppoja, mutta suurin osa niin vaikeita, että pelkästään kurssimateriaalien avulla niitä on vaikea tehdä. En oikein tiedä, tukevatko nuo haastavat tehtävät välttämättä oppimista, kun niitä pitää pakolla tehdä vaadittu määrä, jotta pääsee kurssista läpi. Tehtäviä voisi olla enemmän, jolloin valinnanvaraa tehtävien välillä olisi enemmän. Tai sitten voisi luopua siitä, että pitää saada joka viikolta vähintään 5 tehtävää tehtyä, sillä joillekin toiset aihealueet ovat helpompia/vaikeampia kuin toisille. Lisäksi oppimisen kannalta kurssimateriaali voisi olla laajempi ja sisältää enemmän tehtävien kannalta olennaisia esimerkkejä.
* Opetettavat asiat olivat tärkeitä. Suurelta osin tehtävien ratkaiseminen vaati kuitenkin todella suurta materiaalien soveltamista. Toivoisin enemmän perustehtäviä, joiden ratkaiseminen onnistuisi materiaaleihin tutustumalla ja hieman vähemmällä soveltamisella, sillä suuri osa tehtävistä oli niin vaikeita, että pelkkä läpipääsy oli kovan työn takana. Matalimmat arvosanat voisi saada perusteiden oppimisella ja melko vähällä soveltamisella ja korkeammat sitten, kun vaikeatkin tehtävät onnistuvat.
* Toteutustapa on kyllä paras — verkkokurssina, ja en voi muuta sanoa kuin että samaa mallia jatkossakin. Ehkä itse kaipaisin kuitenkin lisää materiaalia, erityisesti keskivaikeita valinnaisia tehtäviä. Myös videomateriaalit voisivat ehdottomasti olla avuksi.
* Tehtävissä enemmän apua ratkaisun kanssa. 
* Mielestäni kurssi toimii erinomaisesti tällaisenaan.
* Tehtävien vaativuus voisi olla tasaisempaa. 3-5 joidenkin viikkojen tehtävistä ratkeaa muuttamalla vain muutama rivi materiaalin esimerkkikoodista. Toisaalta loput tehtävät ovat huomattavasti vaikeampia.
* Sain viikon 14 kaikki tehtävät tehtyä ilman että sisäistin tai kunnolla opin että miten Dijkstran algoritmi toimii. Tuntui että viikon tehtävissä piti vain osata keksiä tapoja esittää tietoja sopivassa muodossa ja käyttää algoritmia copy-paste tyylillä, eikä soveltaa algoritmin ideaa ratkaisussa.
* Kurssimateriaali oli todella selkeä ja hyvin toteutettu, mutta olisin kaivannut sen lisäksi muuta oppimateriaalia ja luentoja kurssille. Discordin kautta löysin aiemman toteutuksen videoita ja vastaavia olisin kaivannut enemmän ja myös tälle kurssille. Materiaaleja olisi voinut vinkata kurssimateriaalissa (tirakirja, videot), jotta ne olisivat olleet helposti löydettävissä, nämä olivat itselle tärkeitä. Lisäksi olisin toivonut kurssitehtäviin enemmän helppoja ja suoraviivaisesti kurssimateriaalia noudattelevia tehtäviä, jotta näihin olisi saanut enemmän rutiinia ennen vaikeampia tehtäviä. Ehkä myös esimerkkejä olisi voinut olla materiaalissa enemmän.
* Dynaaminen ohjelmointi on hyvin haastava ja lisäisin siihen materiaalia jos mahdollista.
* Viikko 9 ja 10 olivat selvästi itselle vaikeimpia. Sen jälkeen seuraavat viikot olivat helpompia. Toivoisin siis viikoille 9 ja 10 jonkinnäköistä helpotusta, voisiko niitä esimerkiksi pilkkoa pienempiin osiin?
* Kurssi on hyvin toteutettu ja selkeä. Ehkä lisäisin kuitenkin jotain fyysistä opetusta kuten luentoja tai harjoitusryhmiä, jottei opiskelua täydy toteuttaa pelkästään materiaalia lukemalla.
* Haastavaa oli. En osaa sanoa
* tarvitse vihjeitä
* Tehtäviä voisi olla enemmän ja helpompia enemmän niin että kurssin läpipääsy ei jää kiinni siitä että joltain viikolta ei vain saa viittä tehtävää tehtyä. Tai joku korvaava tehtäväpaketti jolla voi kompensoida jos jää joltain viikolta vajaaksi. Jos mahdollista niin aikaa saisi olla enemmän esim vuoden loppuun asti.
* "Muiden kielten toteukset" osat ovat mielenkiintoisia, käsitteiden yleinen tieto on kiinnostavaa.
* Voisi antaa tarkempia error koodeja sekä testitapauksen missä error tapahtui, eikä vaan "Unexpected error (maybe your code used too much memory)"
* Omasta mielestä Hyv./Hyl. arvostelu ei olisi tarpeellinen Algo 2 kurssiin, vaan tehtäväperustainen arviointiskaala on kurssille täydellinen. En nää kurssilla mitään parannettavaa, vaan raskaus kasvattaa aikuisia!
* Hyvä kurssi ja hyvin laaditut materiaalit.
* Vinkkejä vaikeimpiin tehtäviin.
* Ehkä aiheisiin voisi lisätä linkkejä lisämateriaaliin jos sille on tarvetta, itse jouduin joissain aiheissa ja tehtävissä katsomaan myös muista lähteistä tietoa.
* Arviointi hyväksytty/hylätty
* Ei kehitysehdotuksia! Pidän numeroarvioinnista paljon enemmän kuin Tira I:n hyväksytty/hylätty asteikosta, toivottavasti numerot olisivat jatkossa käytössä kummallakin kurssilla.
* Materiaalit olivat enimmäkseen riittävät, mutta joissakin kohdin olisin kaivannut enemmän "rautalangasta vääntämistä". Esimerkiksi viikon 12 todistuksessa liittyen AVL-puun korkeuteen tehtiin lopussa pari askelta, joita ei avattu riittävästi.
* jotkut kysymykset olivat vain logiikka ongelmia eivätkä liittyneet viikon aiheeseen mitenkään.
* 1) Materiaalissa voisi olla gif:eja, jotka näyttää visuaalisesti koodin kulkua rivi riviltä.  2) Monessa kohtaa itselläni kun palautin työn, niin useasti sain vain takaisin "unexpected error". Se yleensä oli, että ohjelma pyöri liian pitkään. Jos sen sijaan saisi tietää, kuinka paljon liikaa ohjelmalla meni, se auttaisi selvittämään, kuinka paljon sitä pitää parantaa. 
* Ahnealgoritmiin kaipaisin enemmän materiaalia / esimerkkejä. Ei vierekkäin ei vain ratkennut koska ahnealgoritmi ei sujunut.
* Mielestäni kurssi on tällaisenaan täydellinen tukien itsenäistä opsikelua.
* Kurssilla voisi olla aikatauluton versio, itselläni tuli kiire tehdä tehtäviä
* Kurssi oli erittäin haastava, ja se vaatii huomattavaa kokemusta algoritmien ja tietorakenteiden ratkaisusta. Tämä vaikeus voi helposti tappaa motivaation aloittelijoilta, jotka eivät ole vielä kehittyneet riittävälle tasolle. Seuraavia parannuksia voisi harkita: Selkeämmät aloitusmateriaalit: Lisää materiaaleja, jotka sisältävät yksinkertaisia ja käytännönläheisiä esimerkkejä. Tämä voisi auttaa opiskelijoita ymmärtämään peruskonseptit ennen syvällisempään sisältöön siirtymistä.Tehtävien vaikeustaso: Jaa tehtävät selkeämmin kolmeen tasoon (helppo, keskitaso, vaikea), jotta eri tasoiset opiskelijat voivat työskennellä kykyjensä mukaan ja saada silti edistymisen tunnetta.Realistisempi työmäärä: Tällä hetkellä kurssi vaatii niin paljon aikaa, että se ei ole kohtuullinen verrattuna opintopisteisiin. Vaadittavaa työmäärää tulisi vähentää tai tarjota enemmän opintopisteitä.
* Materiaali oli selkeää mutta tehtävissä jäi ajoittain vähän epäselväksi.
* Deadlineja voisi olla enemmän. Esimerkiksi alkupään tehtävät tulisi olla suoritettuna aiemmin kuin loppupään tehtävät. Verkkokursseilla deadlinet tukevat oppimista, sillä silloin tehtäviin tulee käytettyä enemmän aikaa. Koen itselläni olevan hyvät itseopiskelutaidot, mutta silti opin parhaiten kursseilla, jossa on deadlineja on.
* Eipä mitään erityistä mainittavaa
* Kurssin toteutustapa varsin hyvä. Ehkä jotkut videot aiheista voisi olla hyviä.
* Lisäisin materiaaliin kuvia tai muita visuaalisia elementtejä, jotka auttaisivat hahmottamaan asioita. Numerot, teksti yms ovat joskus vaikeita hahmottaa päässä (tai siinä menee kauan). Huomasin myös, että arvosanaton arviointi motivoi ja antoi jaksamista opintoihin. Jaksoin paremmin olla aidosti kiinnostunut opetettavista asioista kun ei tarvinnut murehtia tulevaa arvosanaa. Koko ajan kurssia tehdessä on ollut vähän haikea tunnelma siitä, että arvosana tulee olemaan mitä se on (alle 4 tai 5). On ollut vaikeampi löytää motivaatiota tehdä tehtäviä ja perehtyä asioihin.
* Ehkä tehtäväkokoelmaa kannattaisi päivittää?
* Opetusvideot olisivat kiva lisäys. 
* Materiaalit tuntuvat melko rajallisilta ja "pintaraapaisulta" verrattuna siihen, miten tehtävissä lopulta vaaditaan. Ne voisivat mielestäni olla yksityiskohtaisempia ja selittää esimerkkien toimintaa perusteellisemmin - käytin järjestään tähän apuna ChatGPT:tä eräänlaisena opettajana ja pyysin sitä käymään askel askeleelta läpi kurssin esimerkit selkeämmin ja selventäen. Lisäksi lisäisin paljon enemmän käytännön esimerkkejä siitä milloin mikäkin tietorakenne on tarpeellinen tai missä niitä yleensä käytetään. Kurssin ensimmäisen osan tietoiskut muista ohjelmointikielistä olivat myös loistavia, niitä ja muutakin yhdisteleviä tekijöitä olisi voinut olla enemmän.
* Laajentaisin materiaaleja selittämään enemmän materiaalissa esiintyvää koodia, varsinkin siltä osin kun koodit tulevat paljon esiin tehtävissä. Vaikka on hyvä että oppimismateriaalit eivät ole liian pitkät, jotta näkee tiiviimmin kurssissa tarvittavaa osaamista, tehtäviin tarvittavaa osaamista olisi hyvä voida rakentaa pelkästään kurssimateriaalin pohjalta niin pitkälle kuin mahdollista.   Laajemmassa koodin selityksessä, voisi ehkä taas yhdistää koodin suoritusta/kulkua enemmän takaisin kursilla esiin tuotuihin käsitteisiin, jotka vaikka ovat hyvin esiin tuottuja, voivat silti olla vaikeita omaksua käsitteellisellä esiin tuomisella. 
* Tira 1 ja Tira 2 voisivat olla auki samaan aikaan ja koko syys- ja/tai kevätlukukauden, tämä toisi joustavuutta opintoihin. Ns. ylimääräiset tehtävät joka viikolta liian vaikeita, yli kolmen arvosana liian vaikea saavuttaa.
* Kurssilla on todella tiukat kriteerit saavuttaa kiitettävä arvosana. Vaikka osaisin tärkeimmät asiat, voi olla etten ole saanut jotain tehtäviä ratkottua. Tähän voisi tuoda lisää mahdollisuuksia osoittaa osaamista ja kirjata paremmat arvosanat.
* Oppimisen kannalta olisi hyvä, jos kurssin loputtua olisi mahdollista nähdä malliratkaisuja niihin tehtäviin, mitä ei osannut kurssilla ratkaista.
* Viikon 10 tehtävät olivat todella vaikeita ja suoritus meinasi jäädä siitä kiinni. Helpottaisin tehtäviä ja selkeyttäisin kyseisen viikon materiaaleja.
* Mielestäni kurssi on suunniteltu erittäin hyvin, toteutustapa tukee oppimista ja kaikkea on erittäin helppo seurata. En keksi kehitettävää.
* Kurssimateriaalit olivat erinomaiset itseopiskelua varten. Suurimmassa osassa tehtävistä oli helppo ymmärtää mitä kurssimateriaalin menetelmää oli tarkoitus käyttää. Joissain muutamissa tehtävissä oli kuitenkin vaikea ymmärtää haluttua lähestymistapaa. Sain näihin yleensä vinkkejä lukemalla aikaisempia keskusteluja Discordissa. Ehkä näissä tapauksissa tehtävänannossa olisi voinut olla enemmän vinkkiä joka ohjaisi opiskelijaa alkuun oikeaan suuntaan.
* Kurssimateriaalissa olisi selkeämpää, kun esitetään algoritmi jos selitettäisiin metodi metodilta miten ne toimivat. Usein etsin lisää tietoa netistä miten tietyt algoritmit toimii, jotta ymmärtäisin ne paremmin.
* Kurssin suorittaminen vie aivan liian paljon aikaa.
* Parantaisin materiaalia kokonaisvaltaisemmaksi. Eli niin että siellä olisi enemmän oppimista tukevaa materiaalia. Pidän kuitenkin tämänhetkisestä materiaalin yksinkertaisuudesta. En osaa enempää sanoa, kun kurssia mitataan kuitenkin tehtävien kautta.
* Ei löydy paljon parannettavaa. Muutaman tehtävän tehtävänanto voisi parantaa, esim viikko 15 "Kaikki puut". Tehtävässä sanottiin, että raa'an voiman ratkaisu on OK mutta palautus ei mennyt läpi koska se käytti liikaa aikaa.
* Kurssin vikoilla viikoilla käsitellään paljon erilaisia nimettyjä algoritmejä, mutta välillä jää varjoon se, että millaisiin tilanteisiin niitä voidaan soveltaa. Useammat käytännön esimerkit heti materiaalin alussa auttaisi ymmärtämään, että mikä on kyseisen algoritmin toiminto
* Lisäisin linkkejä luentomsteriaaleihin. Esim MIT Open Coursewaresta löytyy hyvää materiaalia
* Nyt en kyllä osaa mitään konkreettista ehdottaa. Vähän jäi vaivaamaan etten keksinyt miten jotkut tehtävät olisi saanut ratkaistua, mutta ymmärrän kyllä ettei ratkaisuja voi kysyjille avata. Ja toisaalta viimeisten viikkojen aika metkat algoritmit "sai käyttöön" melkoisen ilmaiseksi, eli ilman että tarvitsi oikeastaan ymmärtää mikä ne saa pelittämään.
* Laajemmin esimerkkejä tehtäviin
* Turhauttavinta automaattisessa tarkastuksessa olivat tilanteet joissa ei saanut järjestelmältä oikein mitään vihjettä miksi ratkaisu ei kelvannut, vaikka se toimi kaikin puolin itse testattaessa. Onneksi näitä ei tullut montaa ja sain nämä tehtävät lopulta hyväksytysti palautettua kun olin tehnyt ne alusta asti uudelleen jollain toisella mekanismilla.
* Joissakin vaikeimmista tehtävistä jokin pieni vihje, jolla olisi päässyt alkuun, olisi ehkä auttanut jatkamaan. Toisaalta tarjolla oli myös Discord ja materiaali oli hyvä, joten en näe tätä mitenkään erityisen kriittisenä.
* Helpottaisin dynaamisen ohjelmoinnin osion tehtäviä.
* Kuten ensimmäisen osan kohdalla, lisäisin muiden ohjemointikielten käytön vaihtoehdoksi. 
* Ehkä tehtävänannot / errorcodet voisivat olla hieman avaavampia - Voisi esimerkiksi ohjata opiskelijaa käyttämään ratkaisua esimerkkikoodin x avulla tms?
* Joidenkin osioiden tehtävät (esimerkiksi dynaamista ohjelmointia käsittelevä luku) olivat huomattavan vaikeita suhteessa toisten lukujen tehtäviin. Joissakin tehtävissä myös tehtävänanto voisi olla yksiselitteisempi. Kaipaisin lisäksi materiaaliin enemmän esimerkkejä, joiden avulla vaikeammat tehtävät aukeaisivat helpommin.
* Jonkinlaisten luentomateriaalien esim videoiden lisäämistä voisi ehkä harkita? Tai olemassaolevien muiden yliopistojen videoiden hyödyntämistä edes.
* Vaikea sanoa kun kurssi oli oikein hyvin suunniteltu ja tehty. Muutamassa tehtävässä meni aikaa pähkäilyyn, koska tehtävä oli matemaattisesti ratkaistava, ehkä nämä voisi olla eriteltynä omalle viikolle. Muuten oli selkeä ja hyvä materiaali. Ehkä discordissa tehtävistä kysytyt kysymykset voisi olla koosteena tehtäväkohtaisesti, FAQ tyyppisesti. Tai kanava-/viikkokohtaisesti. Toki ctrl+f toimii hyvin.
* Kurssimateriaalissa voisi olla enemmän esimerkkejä algoritmien käytöstä.
* haluaisin luentoja. kurssin sisältö on tärkeä ja minulle vaikea oppia itsekseni
* Enemmän teoriaa ja esimerkkejä
* Ei tule nyt mieleen mitään kehitettävää.
* Kurssimateriaalia, enimmäkseen esimerkkejä voisi olla enemmän.
* Kurssi on todella haastava ja siitä on hankala saada hyvää arvosanaa koska tehtäviä on niin paljon ja monet niistä ovat todella vaikeita. Materiaalia voisi olla enemmän, ja kurssissa voisi olla yksi viikko vähemmän tehtäviä, niin olisi enemmän aikaa paneutua vaikeampiin tehtäviin. 
* Materiaalissa voi olla enemmän esimerkkejä? Välillä tuntui että olin hukassa.
* Lisäisin myös käyttöesimerkkejä ja esimerkkiongelmia monimutkaisempiin käsitteisiin, kuten puiden ylittämiseen ja maksimivirtaukseen.
* Kurssimateriaalissa tai vaikkapa valinnaisessa lukumateriaalissa voisi esittää enemmän tyypillisiä käyttökohteita opituille tietorakenteille. 
* Osa viikon materiaalista oli aika lyhyt. Aika outoa esim. että A* ei käsitelty tai edes mainittu osiossa, missä käsiteltiin Dijkstra.  Materiaali oli hieman löyhää muutenkin. Sen avulla pystyi ratkaisemaan melko helposti minimimäärän tarvittavista tehtävistä (5 per viikko).
* Ehkä hieman lisää tukea tehtävissä tarvittaviin teorioihin
* Lopussa tuli paljon asiaa verkoista. Ehkä tiivistäisin verkoista yhden viikon pois ja käsittelisin esim. NP-ongelmia tai antaisin vaikka mahdollisuuden valita yhden viikon osalta, että mikä kiinnostaa eniten.   En tiedä johtuiko se vain viikon aiheen monimutkaisuudesta vai itse materiaalista, mutta esim. dynaaminen ohjelmointi- viikolla olisin toivonut enemmän materiaalia kun taas viimeisillä viikoilla materiaali oli erittäin antoisaa. 
* Kattavemmat materiaalit, mahdollisesti jälkikäteen voisi nähdä ratkaisun myös selitettynä etenkin vaikeasti ymmärrettävissä aiheissa
* Enemmän esimerkkejä ja viittauksia muihin materiaaleihin
* Materiaali voisi sisältää lisää esimerkkejä.
* Olisi hyvä olla enemmän materiaalia tiettyjen osaalueiden suhteen DFS ja BFS edelleen epäselviä minulle. olisi ollut kiva jos materiaalista olisi hieman kuvaavampia esimerkkejä. Videoluento voisi olla hyödyllinen.
* Hyvä ja haastava kurssi. Jotkin tehtävänannot vaativat lisää selityksiä ja esimerkkejä siitä, miten ja missä ajassa ohjelman tulisi toimia.   Välillä vaikeustason ero kahdessa peräkkäisessä tehtävässä tuntui suurelta.
* Kurssi saattaisi hyötyä videomateriaalista tai luennoista. Myös suoritettavien tehtävien suhde kokonaismäärään voisi olla suuurempi. esim 5  tehtävää 10:stä per viikko. 
* Laajemmat oppimateriaalit olisivat avuksi.
* Mielestäni voisi olla enemmän esimerkkitehtäviä. 
* Opetusvideot voisivat olla hyödyllisiä.
* Vähemmän helppoja tehtäviä ja enemmän keskivaikeita tehtäviä. Muuten kaiken kaikkiaan hyvä kurssi.
* Joidenkin viikkojen esim. viikon 10 ja viikon 14 viiden tehtävän suorittamiseen meni todella eri määrä tunteja. Viikon 10 tehtävät vaativat huomattavasti enemmän tunteja. Lisäisin enemmän tasaipainoisuutta viikkojen väliseen vaikeustasoon.
* Kurssi on hyvä tällaisenaan
* Osa asioista aukeaa riitävästi kirjallisilla kurssimateriaaleilla, mutta osaan vaikeammista asioista kaipaisi esim. luentomuotoista opetusta. 
* ehkä materiaalissa voisi olla vielä enemmän esimerkkejä
* ei kehitys ehdotuksia
* Enemmän päättelytehtäviä
* Kurssi tehtävät tuntuivat liian raskailta ja haastavilta. Niiden tekeminen vei mielestäni paljon enemmän aikaa, verrattuna muihin saman opintopistemäärän kursseihin. Kokisin, että tarvitsisin enemmän apua niiden kanssa. Joko kurssimateriaalin kautta, eli vieläkin selkeämmät ja laajemmat kurssimateriaalit ja/tai luentoja etc. muita opastavia tapahtumia.
* Toivoisin ohjeissa enemmän esimerkkejä siitä, miten koodin tulisi toimia. Välillä jää epäselväksi, miten koodin tulisi käsitellä tiettyjä tilanteita ja se jää ensin vain arveltavaksi, kunnes saa ensimmäisestä palautuksesta jotain palautetta.
* Voisi olla enemmän perustehtäviä harjoituksen vuoksi. On vaikeaa lähteä soveltamaan, kun ei ole yhtään perustehtävää alla. 
* Videoesimerkkejä kaipaisin! Ne tukisivat hyvin oppimista
* Yrittäisin mahdollisesti selkeyttää tehtävien tarkistimen palautetta. Välillä tarkistimen antamasta palautteesta oli erittäin kryptistä saada selville, esim mikä rivi tuotti väärän vastauksen.
* Ei ideoita.
* Make some teaching videos.

### Muita huomioita

* Hyvä ja käytännönläheinen kurssi, kiitos paljon!
* Vaikken itse Discordissa keskusteluun osallistunutkaan niin tuli kyllä hyvä fiilis miten aktiivisesti siellä vastailtiin ongelmiin!
* kiitos kurssista!
* Iso kiitos siitä, että kurssin pystyi suorittamaan Avoimen kautta omaan tahtiin. Kiitos myös aktiivisista vastauksista Discord-kanavalla!
* Hyvät tehtävät ja materiaali.
* Kaikkea mahdollista ei ole omaksunut ennen kurssia, eikä välttämättä tuota tietoa ole edes kurssimateriaalissa!
* Tira 2:ssa kurssimateriaali oli huomattavasti parempi verrattuna aikaisempaan Tira 1 kurssiin.
* Kiitos kurssista! :)
* Yritin suorittaa tämän kurssin kahdesti, koska ensimmäisellä kerralla jouduin keskeyttämään kurssin kokopäivätyön ja ajan puutteen vuoksi. Toisella yrityksellä auttoi, että suurin osa tehtävistä toistui tai muuttui vain vähän, joten pystyin hyödyntämään vanhoja ratkaisujani. Tehtävien vaikeustaso vaihtelee, ja jotkut olivat yllättävän suoraviivaisia, esimerkiksi viikko 16. Viikon 16 tehtävissä ratkaisujen tekniikka on hyvin samankaltainen useissa tehtävissä.  Materiaali on erinomainen, lyhyt eikä vie liikaa aikaa, silti sisältää kaiken tarvittavan. Koodiesimerkit helpottavat tehtävien ratkaisemista ehkä jopa liikaa. Verkkotehtävissä (Dijkstra, Bellman-Ford, MaximumFlow yms) riitti yleensä vain hieman muokata materiaalista kopioituja luokkia.
* Kiitos kurssista. Olisin toivonut tämän olevan hyv/hyl, mutta arvosanoin 0-5 suoritus onnistuu kyllä.
* Kurssi on kokonaisuudessaan (tira 1+2) erittäin haastava. Tämä sekä hyvässä, että pahassa. Vaikeista asioista oppii, mutta toisaalta liian nopeasti nouseva vaikeustaso on omiaan turhauttamaan ja lannistamaan opiskelijaa. 
* Ainakin arvosanojen yläpäässä 4 - 5 ratkaistujen tehtävien suhde arvosanaan on minun ymmärrykseni mukaan kohdillaan.
* Kiitos kivasta kurssista!
* Kiitos kurssista! 
* Normaali 1-5 arvosana-asteikko on huomattavasti parempi, kuin hyväksytty/hylätty.
* Tosi kiva kurssi! Herätti mun intohimon ohjelmointiin!
* Kurssi oli erittäin haastava, mutta toisaalta opin sen vuoksi myös paljon.
* Avl-puu jäi harmittamaan. Menen joskus joululomalla nettiin etsimään, miten helposti se lopulta tehdään. Kiitos kurssista!
* Enemmän tehtäviä tehtäväksi, joista viisi pitää saada tehtyä viikolta. Enemmän tehtäviä suoraan materiaalin pohjalta.
* Kurssin tehtävät oliva hyvinkin epäselviä ajoittain ja monesti pohdin kysymystä mitä hyötyä tästä on minnulle?
* Tämä on enemmän henkilökohtainen ongelma, mutta harmittaa kun tehtävässä jokseenkin vaaditan esim. shakin sääntöjen ymmärtämistä. Minulla on jonkinlaisia hahmotusvaikeuksia ja en ole todennäköisesti niiden takia koskaan oppinut shakin sääntöjä tai esim analogista kelloa (vaikka olen opetellut ne useasti) :D Olisi kivaa jos tämän laisia tehtäviä ei olisi, mutta ymmärrän, että tämä on aika yksilöllinen toive. Aina saa kuitenkin toivoa!
* Vaikeammissa tehtävissä voisi hyvin antaa vinkin tehtävässä alkuun pääsyksi. Nyt vaikeustaso tuntuu nousevan pystyyn 5. tehtävän jälkeen, mutta discordista/kurssihenkilökunnalta saa vinkkejä tehtäviin. En oikein näe siis syytä miksi joku vinkki ei voisi olla heti tehtävän annossa. Aika usein näissä tehtävissä on joku jippo joka pitää keksiä, eikä tehtävä ole muuten varsinaisesti vaikea.
* Vielä liittyen arvosanattomaan arviointiin kurssin ensimmäisellä puoliskolla. Pelkkään kurssin läpipääsyyn tarvittavan tehtävämäärän saa kasaan helposti. Sen sijaan 8-tehtävät vaativat todellista paneutumista. Motivaatio niiden tekemiseen kummasti paranee, kun voi odottaa saavansa siitä tunnustusta hyvän arvosanan muodossa.
* Tämä kurssi olisi muuten mahtava kesäkurssi. Kumpikin kurssin osa voisi olla auki yhtäaikaa esim. kesäkuun alusta elokuun loppuun.
