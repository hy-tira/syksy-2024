---
title: Kurssin I-osan loppuraportti
permalink: /raportti1
hide: true
---
    
# Kurssin I-osan loppuraportti

Kurssille osallistui 518 opiskelijaa, joista 270 (52.1 %) suoritti kurssin hyväksytysti.

Arvosanajakauma:

* Arvosana 1: 54 opiskelijaa (20.0 %)
* Arvosana 2: 51 opiskelijaa (18.9 %)
* Arvosana 3: 68 opiskelijaa (25.2 %)
* Arvosana 4: 38 opiskelijaa (14.1 %)
* Arvosana 5: 59 opiskelijaa (21.9 %)

## Yhteenveto

Kurssin palaute on jakautunutta, kuten aiemmissakin kurssin toteutuksissa. Kurssia pidetään sekä hyvin toteutettuna ja sopivan haastavana että huonosti toteutettuna ja kohtuuttoman vaikeana.

Kurssin viime syksynä alkanut uudistaminen on jatkunut tänä keväänä, ja kurssin materiaalia ja tehtäviä on hiottu syksyn kokemusten perusteella. Tulevaisuudessa tarkoituksena on lisätä kurssille videoita, joita on toivottu paljon palautteessa.

Toistuva teema kurssin palautteessa on kokemus siitä, että kurssin materiaali ei ole riittävä kurssin suorittamiseen. Tässä hankaluutena on, että kurssin tärkeä tavoite on opettaa ongelmanratkaisua, mikä ei toteudu, jos materiaali antaa liian suoria neuvoja tehtävien ratkaisemiseen.

Kurssia kehitetään tulevaisuudessa palautteen ja kurssin aikana tehtyjen havaintojen perusteella. Kurssin kehitystä voi seurata [kehityssivulta](https://github.com/hy-tira/kehitys/), johon kerätään kurssiin tulevaisuudessa tehtäviä muutoksia.

## Kurssipalaute

Kurssipalautteen antoi 140 opiskelijaa.

### Numeerinen palaute

Arvioi seuraavia väitteitä (1 = täysin eri mieltä, 5 = täysin samaa mieltä):

* Osaamistavoitteet olivat selvät: 4.48
* Toteutustapa tuki oppimistani: 4.04
* Materiaalit tukivat oppimistani: 3.91
* Arviointi mittasi oppimistani: 4.13

Kurssin raskaus (1 = turhan kevyt, 5 = turhan raskas):

* Työmäärä suhteessa opintopisteisiin oli: 3.54

Kurssin kokonaisarvosana:

* Kokonaisarvosana kurssille: 4.13

### Miten kehittäisit kurssia?

* Ei tule mitään tiettyä mieleen.
* Tehtävien vaikeustaso vaihtelee aika paljon, muutamassa tehtässä olisi voinut olla maininta "soveltava" että ei kuvittele että tehtävä menee kurssimateriaalin esimerkeillä sellaisenaan.
* Oli mielestäni hyvin suoritettu. En ollut paikalla  pariin viikkoon ja suoritin suuren osan opinnoista ulkomailla ilman kunnon nettiyhteyttä ja ihan vaan materiaalin kanssa pärjäsi hyvin. Kiitos kurssista.
* Lisää materiaalia
* Pajaohjaus oli kahtena päivänä samaan aikaan toisen kurssin laskarien kanssa, joten pääsimme harvoin paikalle. Pajaohjauksessa oli vain yksi ohjaaja, jota sai aina odottaa 15-30 minuuttia, kun oli paljon apua tarvitsevia paikalla. Olisi hyvä, että olisi kaksi ohjaajaa, kun ei ole luento-opetusta lainkaan. 
* tehtävät olivat haastavia ja välillä käytin tosi paljon aikaa yhden tehtävän tekemiseen, kuitenkaan pystymättä ratkaisemaan sitä ja saamatta siitä pisteitä. kurssilla pitäisi jotenkin saada vastaukset kaikkiin tehtäviin lopulta jotta voi oppia että miten ne olisi pitänyt ratkaista, muuten en koskaan opi miten niitä olisi pitänyt lähestyä. vko 4 oli liian vaikea minulle, muut olivat ihan ok vaikeustasoltaan.
* EOS
* Ehkä jotain opetusvideoita havainnollistamaan vaikeimpia algoritmeja, etenkin viikkojen 7 ja 8 yhteyteen. Olisi myös kiva saada oppimiskokemuksen vuoksi oikeat ratkaisut kurssin jälkeen..
* En osaa sanoa
* lisää materiaalia, esim. videoita.
* Ei tule mitään eriyistä mieleen
* Tehtävissä joissa ei erikseen mainita mikä tavoiteltu aikavaativuus on olisi mukava saada tietää paljonko optimointia vaaditaan, että suoritusaika on riittävän nopea.  "ohjelman suoritus kesti 12280% liian kauan syötteellä x" 
* Huomasin vasta kurssin loppupuolella jostain Discord-kommentista, että Unitubesta löytyy aiheista videoluentoja. En huomannut hyödyntää niitä aiemmin. Unitube voi olla tutkinto-opiskelijoille itsestään selvä tietolähde, mutta avoimen puolella näin ei ole. Siitä voisi lisätä maininnan myös kurssimateriaaliin. Kurssimateriaali on hyvin laadittu ja selkeä. Varmasti kevyempi sisäistää, kuin aiemmin käytössä ollut tira-kirja, johon aiempien vuosien kursseja selatessani törmäsin.  Tehtävien vaikeusasteesta kyseltiin usein Discorissa, ja mitä kannattaisi vielä yrittää jos haluaa/tarvitsee lisää pisteitä. Olisiko tehtävien yhteyteen jotenkin mahdollista saada näkyviin päivittyvä lukumäärä, kuinka moni kurssilainen on onnistunut kyseisen tehtävän palauttamaan? Se kertoisi kyllä jotain tehtävän vaikeustasosta, vaikka vaikeus onkin kovin subjektiivinen käsite.  8 viikon aikaraja tehtävien palautukselle voi olla monelle työelämässä olevalle, ja kurssia avoimen puolella suorittavalle haastavaa. Olisipa hienoa, jos tähän voisi käyttää enemmän kalenteriaikaa, esim Tira1:stä voisi palautella vielä Tira2:kin ajan.
* Toteutustapa on aivan sopiva omaan makuun.
* Etenkin kahden viimeisen viikon teorioiden lukemisen jälkeen piti katsoa videoita aiheista, jotta hahmotti, miten muun muassa syvyys- ja leveyshaut toimivat. Pelkästään koodia lukemalla se ei onnistu, etenkään, kun visualisaattoreilla toteutuksesta tulee monimutkainen. Vanhoja opetusvideoita linkattiin Discordissa aika ajoin, ne voisivat olla todella hyvä lisä materiaalissa.  Kahdeksan tehtävää per viikko oli ihan hyvä määrä, mutta harjoituksen vuoksi viikoilla voisi esimerkiksi olla vielä kaksi helppoa tehtävää, jolloin kullakin viikolla olisi 10 tehtävää. Varsin nopeasti tehtävät vaikeutuivat paljon, mutta materiaalin ja Discordissa tarjottujen vertauskuvien avulla usein pääsi jutun juonesta kiinni. Toki, jos työmäärä kasvaa paljon tehtävien lisäämisellä niin se ei ole tarkoituksenmukaista.
* Osa tehtävistä on melko vaativia opintopistemäärään nähden.
* Viimeisen viikon pakolliset tehtävät ovat liian helppoja matkia materiaalista. Jotain key pointteja kurssilla voisi selittää videoilla. Kurssi oli kyllä kokonaisuudessaan erinomainen, ja yksi ainoista ohjelmointiin liittyvistä kursseissa kandissa, missä on tarpeeksi haastetta. Kiitos!
* Kenties kurssille voisi nauhoittaa muutamia opetusvideoita, kuten joillain muillakin (ainakin Tietokantojen perusteissa, muistaakseni) kursseilla oli tehty. Näin voisi käydä joitakin kurssin monimutkaisempia konsepteja läpi hieman enemmän ajan kanssa, kun joskus kurssimateriaali tuntui vähän suppealle verrattuna siihen, miten monimutkaisia kurssilla käsitellyt asiat olivat. Pääasiassa tehtävät olivat kuitenkin todella hyviä, ja selkeästi niitä on keretty jo jokunen vuosi hioa. Jotkut olivat kyllä todella turhauttavia, mutta se taitaa olla myös hieman opiskelijakohtaista :D
* Ei kehitettävää, hyvä kurssi, sisältö ja toteutus.
* Tarkentamalla virheilmoituksia. Lisäämällä videoita.
* Enemmän materiaalia. Jotain videoita esimerkiksi. Materiaalista oli apua mutta sitä voisi olla lisää
* Vähemmän tehtäviä, työmäärä oli todella runsas. Haluaisin myös kirjallisen oppimateriaalin tueksi videoita. Mikäli kurssin vastuuhenkilö ei halua tehdä omia videoita, auttaisi myös esimerkiksi youtube linkit, joissa käsiteltäisiin kurssin aiheita.
* Paras kurssi! Ei mitään kehitettävä 
* Linkkejä syventäviin materiaaleihin?
* Vähän pitempi kurssiaikaa, esimerkiksi 3 kk. Nyt tuli todella kiirettä loppuviikkoina!
* Esimerkkejä ei omasta mielestä voi olla koskaan liikaa, varsinkin puutehtävissä olisi voinut olla pari enemmän. 
* Enemmän materiaalia, sekä esimerkkejä. Vihje saataville, jos koodi ei toimi oikein tehtävässä muutaman yrityksen jälkeen. Osassa tehtäviä oli hankala arvioida, missä ongelma oli.
* Tehtäville apuohjeita enemmän
* Mieleen ei tule kehitettävää. Tehtäviä oli eri tasoisia, materiaalissa käytiin aiheet hyvin läpi ja apua oli saatavilla, mikäli kohtasi ongelmia.
* Opintomateriaalia voisi olla enemmän sekä koulutusvidoita
* Ajoittain materiaalit olisivat voineet selittää esimerkkikoodia tarkemmin. Tehtäviin voisi lisätä vinkkejä, etenkin haastaviin.
* en osaa sanoa
* Teoriassa esimerkkejä voisi olla huomattavasti enemmän, havainnollistavia animaatioita, selittäviä kuvauksia. Tehtävänannot olivat osittain epäselviä, eikä lopullinen maali selkeytynyt kuin vasta testiajojen jälkeen.
* Voisi olla muutama teoriakysymys niin varmistettaisiin että ymmärtänyt teorian oikein 
* Ehkä paikoitellen voisi olla enemmän esimerkkejä ja lisää havainnollistavia koodaamistekniikoita, joilla lähestyä tehtäviä. Etenkin viikon 4 tehtävät olivat hieman haastavia ratkaista. Ehkä materiaalissa olisi voinut olla enemmän vihjeitä siitä, millä eri tavoilla listoja voi käydä läpi ja poimia niistä haluttuja parametrejä. Etenkin sublists-tehtävä on jäänyt kummittelemaan mieleen. Osalistojen, joiden summa on nolla löytäminen oli helppoa kurssin materiaalin pohjalta, mutta miten sen lisäksi löytää osalistat, joiden ensimmäinen ja viimeinen luku ovat samoja, on edelleen mysteeri monen viikon pähkäilyn jälkeen. Mutta kaiken kaikkiaan erinomainen kurssi ja sen selkeä muoto, jossa pitää ratkaista tietty määrä tehtäviä viikottain, sopii ainakin minulle tosi hyvin.
* Laajuden voisi jaetella kahdelle kurssille. Kurssi oli muuten hyvä.
* Eos
* Olisi ollut kiva tietää vähän tarkemmin miten palautusten testit toimivat, muutamassa tehtävässä testi palautti hylätyn vaikka saman syötteen ajaminen omalla koneella antoi oikean vastauksen, minkä korjaaminen vaati sitten hieman salapoliisintyötä.
* Kiitos loistavasta kurssista!
* Olen suorittanut kurssia kolme kertaa ja ajanpuutteen vuoksi jäänyt kesken. Kurssin ehkä haastavin osa on rekursio ja verkot. Niiden osalta materiaaliin voisi lisätä pituutta vaikka toiston muodossa.
* Enemmän esimerkkejä materiaaliin ja linkit aiempien kurssien opetusvideoihin.
* ehkä hieman vähemmän tehtäviä per viikko.
* En mitenkään
* Jokaisen viikon viimeiset tehtävät oli huomattavasti vaikeampia ja olisi ollut kiva jos olisi ollut jotain vinkkejä annettu kaikista vaikeimpiin tehtäviin. 
* Joissain tehtävissä ei ollut tosi selvät selitykset mitä haluttiin tehtävässä tehdä. Mutta toisaalta, se on osaltaan kurssin tarkoitus, ymmärtää mitä esimerkissä tapahtuu (siis suoritettavien tehtävien esimerkkitulostus).
* Lisäisin kurssimateriaaliin lisää esimerkkejä tai selityksiä
* Monet tehtävänannot oli vaikea ymmärtää, niitä voisi selkiyttää. Tällä kurssilla olisi selvästi ollut tarvetta ohjaukselle myös etänä esimerkiksi Zoomilla, tai edes luennoille. Discordista sai kyllä aina nopeasti vastauksen, mutta olisin kaivannut myös asioiden selventämistä ihan keskustelemalla. Esimerkiksi rekursiota en vieläkään ymmärrä täysin. Osa tehtävistä oli ylivoimaisen vaikeita, vaikka kurssimateriaalia tavasi useampaan kertaan ja kysyi Discordissa apua. Aihe oli mielenkiintoinen, ja vähän jäi harmittamaan kun tällä toteutustavalla en saanut kurssista kaikkea oppia irti.
* Mielestäni kurssitehtävät ovat hieman vaikeita, jos opiskelen täysin materiaaleihin. Lisäksi tehtävien suorittaminen. Mielumminpitää luentoja tai etäinen luennot. Materiaaliapua tuntuu vielä vähän puuttuvan. Materiaalissa esitetyt esimerkit ovat yksinkertaisia, mutta tehtävä tuntuu vaikealta.
* Kurssi oli haastava. Aloitusluento olisi ollut tarpeen. Lisäksi materiaalissa olevien esimerkkien läpikäynti ja selitys videolla olisi tukenut oppimista.
* lisäisin tehtävänantoihin jotain vinkkiä, että missä kohtaa kurssimateriaalia käsitellään tehtävän toteutukseen liittyviä asioita
* Lisää helppoja, lähtötason tehtäviä
* Materiaalia oli melko vähänlaisesti. Discordista oli joskus hankala löytää, oliko jotain jo kysytty, koska kaikki oli samassa keskustelussa.
* kurssi oli haastava etenkin joissain tehtävissä. vaikka apua oli saatavilla helposti pajoista yms. silti jotkut tehtävät tuntui mahottomilta
* Enemmän jatkuvuutta sisältöjen välillä.
* Pythonin generator - rakenteen kuvausta voisi laajentaa. Se on hyödyllinen tehtävissä, mutta vielä jäi silti vähän hataraksi se omaksuminen
* Ehkä jotain avusteita tehtäviin jos esim. tarpeeksi monta palautusta ei mene läpi?
* Materiaalissa olisi kenties voinut kertoa algoritmien ja tekniikoiden nimiä englanniksi jotta niihin olisi voinut tutustua itsenäisesti paremmin. Esimerkiksi osalista-tehtävistä tuli itselle paljon helpompia kun tajusin, että kyseessä on englanniksi "sliding window"-tekniikka ja katsoin tähän liittyviä videoita.
* enemmän helpompia tehtäviä
* luennot olisivat mukavia
* En osaa sanoa
* Luulin, että tehtävät olisivat olleet enemmän algoritmiin liittyviä, eikä puhdasta Python koodausta. Molemmat kulkevat tietysti käsikädessä, mutta peruskurssiksi tämä oli yllättävän haastava. En ymmärrä mitä tässä piti oppia liittyen nimen omaan algoritmeihin. Esimerkiksi olisi hyvä jos kurssimateriaalin esimerkit vastaisivat edes alussa yksinkertaisia algoritmi-tehtäviä ja ne sitten yhdistettynä Python koodaustehtäviin. Loppua kohden tehtävät voisivat vaikeutua.
* enemmän varsinaista opetusta
* Leveyshaku vs. syvyyshakua kannattaisi mielestäni osiossa 8 demonstroida sellaisilla ”found node x” tjs tulostuksilla esimerkkitulostuksissa, koska sellaista ei nyt ole; katsoin VSCodessa itse debuggerista miten homma etenee BFS:ää käyttäessä. Eli muuten saattaa mennä helposti ohi, että miksi/miten BFS käy ensin kunkin noden kaikki naapurit läpi ennen menemistä seuraavaan, toisin kuin DFS! (eli että BFS käy ensin kaikki kunkin noden ekaa kertaa tavattavat naapurit:   ” for next_node in self.graph[node]:                 if next_node not in distances:                     queue.append(next_node) ” Esitietovaatimuksista voisi mielestäni hyvin jättää pois ”johdatus yliopistomatematiikkaan”-kurssin (ja melko lailla kaikki muutkin matematiikan kurssit) – ei niitä oikeastaan tarvitse tätä kurssia varten. Ainoa tehtävä joka tuli vastaan jossa tarvitsisi niitä venn-diagrammeja oli se 1. osion vika tehtävä, ja senkin tein ilman että käytin vennejä (=ei auttanut lukion pitkä matikka eikä sen kurssin joukko-opin hyvin läpikäyminen). Se mikä olisi mahdollisesti auttanut enemmän (jos ei olisi etukäteen jo tiennyt esim. lukiosta) olisi ehkä ollut kombinaatiot ja permutaatiot sekä kertomat, joita oli kurssilla tilastotiede ja r tutuksi (muistaakseni).  
* Tuntui, että kurssin alussa (ekat 2 viikkoa) jätettiin aika paljon oman oivaltamisen varaan ja esimerkkejä olisi toivonut siinä kohdin enemmän (ainakin viikolla 2). Myöhemmin ja varsinkin loppua kohden esimerkkejä oli kiitettävästi. Opetustapa oli joustava ja sopi hyvin kaltaiselleni avoimen yliopiston opiskelijalle ja oli hyvä, että ohjausta oli myös mahdollista saada. Myös kiitokset aktiivisesta ohjauksesta Discordissa. Ehkä täysin kirjallinen oppimistapa teki kurssikokemuksesta kuitenkin aika "etäisen" ja kurssilla olisi voinut olla aluksi vaikka jokin videointro (esim. henkilöstön / ohjaajien esittäytyminen) tai vaikkapa ennen jokaista osiota lyhyt videomuotoinen osan esittely, missä kerrattaisiin osan oppimistavoitteet, motivoitaisiin sisällön merkitys jne. Yleisesti olisin toivonut enemmän oppisisältöjen liittämistä "tosielämän" sovelluskohteisiin tai jatkokursseihin. Jonkin verran esimerkkejä sovelluskohteista kyllä oli, mutta niitä olisi voinut olla enemmänkin. 
* Kurssi on tarpeettoman haastava ja opetus on lähes olematonta. Tekisin mielummin vaikka 15 helpompaa tai muutaman isomman (isompi ohjelmisto johon esim. täytyy implementoida jokin tietorakenne/algoritmi) tehtävän per viikko kuin nykyiset kahdeksan huonoa tehtävää joista 5 on joten kuten tehtävissä kurssin vaatimilla esitiedoilla ja loput eivät. Materiaalit ovat erittäin puutteellisia ja paikoin vaikeita ymmärtää. Kurssin toteutus ei tue oppimista; tehtävien grindaaminen yksin kotona turhautuneena ilman juuri minkäänlaista opetusta ei ole pedagogisesti kovinkaan pätevä menetelmä. Tehtävät eivät ole mitenkään sidonnaisia mihinkään todelliseen (algoritmien/tietorakenteiden käyttö ja sovellus jossakin oikeassa ohjelmistossa) vaan ne ovat vain pieniä matemaattisia puzzleja, joka on äärimmäisen turhauttavaa hieman vähemmän matemaattisesti kehittyneelle opiskelijalle joka vaikeuttaa motivaation säätelyä huomattavasti. En oppinut kurssilla juuri mitään ja olen lähinnä vain peloissani seuraavasta osasta, kun olen jo nyt aivan lopussa. 
* Kaipaan auditoriossa pidettäviä luentoja, sillä niissä aiheeseen pääsee paneutumaan totaalisesti ja kysymään kysymyksiä luennoitsijalta.
* Joihinkin tehtäviin oli vaikea saada apua materiaalista, mutta mitään konkreettisia esimerkkejä en valitettavasti muista. Kokonaisuudessaan kurssi oli hyvin rakennettu.
* osa tehtävänannoista aika epäselviä
* Hyvä kurssi.
* Selkeyttäisin tehtävänantoja ja antaisin enemmän esimerkkejä siitä mitä tehtävänannossa tarkoitetaan. Osassa kohtaa tehtävänannot ovat niin epäselvästi sanoitettu, että ne voidaan ymmärtää eri tavoin, jolloin jää epäselvyys mitä tehtävässä edes pitää tehdä. 
* Syventäisin ja toisin enemmän tietoa esimerkkien avulla
* Jos olisi jonkinlaisia opetusvideoita linkitettynä viikon aiheisiin, se olisi ollut plussa.
* Mitään isoa kehitysideaa ei tule mieleen. Kurssin toteutustapa näin toisesta yliopistosta osallistuvalle oli varsin miellyttävä ja tehtävissä sai eteen väliä mukaviakin haasteita, joita oli aina kiva sitten oivaltaa myöhemmin.
* Enemmän materiaalia
* Löysin kurssimateriaalista olisi voinut löytää algoritmiesimerkit helpommin. Löysin itse vasta erkkoselaimella.
* Materiaalit eivät olleet kovin kattavia, ja tehtävät tuntuivat haastavilta tämän takia. Toisaalta en käynyt paljoa ohjauskerroilla enkä käyttänyt Discordia, ja tein ehkä kurssista vaikeamman itselleni näin. 
* Osissa tehtävissä tehtävänanto olisi voinut olla selkeämpi. Esimerkkitapauksessa olisi esimerkiksi voinut selittää miten vastaus saadaan. Lisäksi olisi hyvä jos tehtäviä voisi ratkoa muillakin kielillä kuin pythonilla, esim c++
* Ei tule mieleen kehitettävää, kurssi on hyvin suoritettu
* Enemmän opetusmateriaalia ja jokin muu arviointimenetelmä tehtävien määrän sijaan. Muuten hyvä. 
* Kurssin materiaali voisi olla laajempi ja sisältää jopa enemmän esimerkkejä. Esimerkeistä voisi myös selitellä enemmän.
* Enemmän esimerkkejä vaikeampiin tehtäviin
* Videoita aiheesta toki aikasempien vuosien kurssisivuilla löytyi 👍🏻
* Kurssi oli ihan hyvä ja materiaalia oli riittävästi, mutta ehkä gäppi varsinaisen kurssimateriaalin ja kurssikirjan välillä oli isohko.
* Tämän kurssin rinnalle tarvitsisi paljon oppimista edistävää videomateriaalia ja esimerkkejä. Kurssimateriaali oli selkeä, mutta asiaan nähden sitä oli mielestäni niukasti. Oli paikoin erittäin haastavaa ratkoa tehtäviä. 
* Viikkojen 7 ja 8 materiaalit paremmaksi. Aika huonosti aukesi aihe ja tehtävät olivat kohtuuttoman hankalia ymmärtää.
* Kurssi oli aika työläs, mutta muuten tosi mukava suoritettava. Arvostan sitä, että tehtävät saa tehdä omaan tahtiin
* Lisää ohjausta kiitos.
* Materiaalin esimerkkejä voisi selittää visuaalisemmin.
* Kurssin opit ovat sinänsä hyvät, mutta materiaali on liian suppea tehtävien vaikeuteen suhteutettuna (viikot 3-5). Tuntuu kuin oltaisiin heitetty taaperona aikuisten uima-altaaseen.  Viikko 6:n tehtävät ovat myös hieman epäselvät aikavaatimusten suhteen, miten esim. while-loop voi olla O(1)?   Vaikka viikoissa 7 ja 8 materiaali on täydempi, tekee se myös tehtävistä liian helppoja, sillä ratkaisut voi lähes copy-pasteta materiaalista. Jopa malliratkaisuissa on luokat suoraan kopioitu materiaalista. Tosin tämä on sinänsä OK, sillä näillä tehtävillä voi kurssista saada vain arvosanan 1. Pidän tätä toteutusta siten parempana kuin aiempien viikkojen.  Korkean arvosanan saaminen on liian vaikeaa ja luultavasti vaatii aiempaa kokemusta algoritmeista.
* Joissakin tehtävissä tehtävänanto oli turhan lyhyt ja jäi epäselväksi. Mieleen tulee esimerkkinä Suurin etäisyys.
* Lisää esimerkkejä.
* Yksi hauska tehtävätyyppi voisi olla sellainen, että tehtävässä annettaisiin tehokas algoritmi, jota voisi kuitenkin vielä vähän tehostaa. Voisi myös olla jokin sellainen tehtävä, että on hidas algoritmi, jonka toimintaa pitäisi tutkia ja muuttaa se tehokkaaksi. Kurssi oli opettavainen ja antoisa, joten kokonaisuudessa en näe paljonkaan parannettavaa - siksi jätin pari tällaista tehtävätyyppi-ideaa vain. 
* Kurssin tehtävistä voisi olla enemmän esimerkkejä.
* Kurssia on varmasti vaikea kehittää niin, ettei se olisi niin "raskas", koska käsiteltävät asiat ovat vaikeita, mistä johtuen kurssi on työläs. Tekeminen on hyvin itsenäistä, mietin voisiko toteutuksessa olla jotain yhteistä tekemistä / ryhmätyötä tms. Toki se voi olla vaikeaa lisätä tälle kurssille.
* Materiaalia voisi olla vielä enemmän tarjolla.
* Etenkin tehokkaiden algoritmien tehtävistä oli vaikea edetä ilman tiettyä oivallusta. Materiaalissa voisi olla enemmän esimerkkäjä hyvistä tavoista toteuttaa erilaisia algoritmeja. Näin opiskelija saa helpommin ahaa-elämyksiä, jotka auttavat häntä luomaan tehokasta koodia.
* Ei tule nyt äkkiseltään mieleen mitään. Erittäin mielenkiintoinen ja opettavainen kurssi.
* Paha sanoa, kurssin opetusmateriaalit tukevat hyvin tehtävien tekoa mutta eivät anna valmiuksia ratkoa kaikkia tehtäviä, mikä on varmaan myös tarkoituksen mukaista.
* Aika hyvä, en osaa sanoa
* Kaikki oli todella hyvin! Discordin livetuki, johdonmukainen materiaali esimerkkeineen ja sopivan soveltavat task-tehtävät. En olisi toivonut parempaa kurssia.
* Antaisin enemmän esimerkkejä
* kusrri tosi hyvä
* Kurssi on toimiva, mutta lisämateriaali esim. vaikeimpiin tehtäviin voisi olla hyvä.
* Lisäisin materiaaliin myös yksinkertaisia koodiesimerkkejä. Myös videomateriaali olisi tervetullutta.
* Pitäisi olla enemmän keskitason tehtäviä. Hyppy helppojen ja vaikeampien tehtävien välillä on tosi suuri. Mielestäni olisi hyvä, jos olisi edes yksi luento joka toinen viikko, jolloin käytäisiin aiheita läpi.
* Kenites enemmän materiaalia kurssin osa-alueista tai vaihtoehtoisia paikkoja/kirjoja, jossa voisi lukea aiheista.
* Kyllähän niitä luentoja vähän kaipaa. On eri asia kuunnella selitystä ja katsoa, miten joitain ongelmia ratkaistaan, kuin lukea niitä tietokoneelta. Ehkä silloin voisi näyttää enemmän erilaisia ratkaisutapoja, virheitä ja päättelyketjuja, mutta sellaisia ei varmaan kannata lisätä hyvään selkeään ja tiiviiseen verkkokurssimateriaaliin. Ehkä voisi olla muutama pieni luentovideo?
* Parempi materiaali ja tehtävie vaikeus voisi nousta hitaammin eikä aina paljon viidennellä tehtävällä.
* Kurssi on aika vaikea, jos ei ole aiemmin harrastanut koodausta ja nimenomaan algoritmeja. Kurssi on silti oikein mainio ja tehtävät mielenkiintoisia, mutta ehkä voisi lisätä vielä sellaisen TIRA 0 - kurssin, jossa opeteltaisiin näitä tekniikoita ja niiden rutiinia ihan kädestä pitäen hyvin helpoilla tehtävillä sellaisille, jotka eivät ole harrastaneet kisakoodausta.  
* Kaipasin enemmän tehtäviä järjestämisalgoritmien soveltamisesta.
* Vaikeimmat osiot (esim rekursio) kaipaisivat enemmän avaamista. Nyt, vaikka tehtäviä sai riittävästi ratkaistua kurssimateriaalin avulla, jäi monessa kohtaa epäselväksi, mitä algoritmissa oikeasti tapahtuu.
* Kirjoittaisin selkeämmin sellaiset tehtävät, joita osa ei ole ymmärtänyt vaan on joutunut kysymään Discordissa tulkinta-apua.
* Jotkut haastavammat tehtävät kaipaisivat ehkä enemmän lämmittelyä oikeaan suuntaan.
* Mielestäni ei kehitettävää.
* Discord viestinnästä on hieman hankala löytää edellisten viikkojen aiheita, kun viestejä on paljon. Näin vähän myöhässä aloittaneen näkökulmasta katsottuna. Reitinhaku algoritmit voisivat olla paremmin esillä materiaaleissa.
* Kiva kun tehtäväsivun teeman saa tummaks, kivempi kattoo kun vscoden tausta kans tumma, jos materiaaleille ois voinu tehä saman ois kiva. Verrattuna ohjelmoinnin perusteet ja jatkokurssiin tää kurssi paljon vaikeampi. Jos pelkkää läpipääsyä tavoittelee, niin suht sopiva, mutta jos avoimen väylän kautta haluaisi opiskelemaan/muuten vain paremman arvosanan kuin 1, tehtävämäärä ja niiden vaikeus tekee kurssista suht raskaan.
* En kehittäisi
* vaikeammat tehtävät
* Videomuotoisia esimerkkejä.
* jotain pieniä vieoita voisi olla.
* Kurssimateriaalit voisivat olla laajempia 
* En keksi varsinaista kehitettävää. Mielestäni kurssi toteutui näin varsin mielekkäästi.
* Olisi kiinnostavaa saada tehtävien palautuksen yhteydessä tieto kauanko koodin suorituksessa kesti.
* Tekisin kurssista yksiosaisen. Vähemmän tehtäviä, mutta pidempiä.
* Mielestäni kurssi on niin toimiva paketti, etten löydä siitä kehitettävää.
* Ensimmäisen viikon viimeinen tehtävä nimeltään "Suorakulmiot" ei sinäänsä kuule tietorakenteisiin, vaan matematiikan geometriaan. Tämän tehtävän tekeminen oli työlästä ja vaati geometrian opiskelua, mutta ei tukenut osaamista tietorakenteissä ja algoritmeissä.
* Annoin palautteen viimeksi, täten en duplikoi sitä. En halua, että ääneni menee muiden yli.
* Ainakin omalla kohdalla jo vähimmäispisteiden saaminen kasaan tehtävissä tuntui työläältä, sen verran tehtävät vaativat aikaa. Olisiko ohjelmoinnin peruskurssien tavoin voinut olla muutama "sisäänheittotehtävä" lisää, joissa perusajatukset saa kirkastettua ja sen jälkeen myös muut tehtävät avautuisivat vähän helpommin? Silloin olisi voinut tavoitella korkeampaa arvosanaakin
* Kurssi oli mietitty loppuun asti enkä lähtisi tekemään muutoksia. Kurssi oli toteutettu erittäin laadukkaasti, kuten muutkin ohjelmoinnin kurssit tähän mennessä (ohpe, ohja, tikape). 
* Olisi kiva jos joka viikko olisi luento joka kävisi vähän asioita läpi. Tämä oli toimiva tapa ohjelmointi kurssilla ja itsellä oli hankaluuksia ymmärtää kaikki asiat lukemisen perusteella
* Enemmän videoita.
* Selventäisin oppimistavoitteita. Ottaisin käyttöön python-kirjastot, kuten numpy, joka todellisuudessa tarjoaa perus listoja huomattavasti nopeamman tietorakenteen.

### Muita huomioita

* Kurssi voisi olla auki koko vuoden ja suoritukset kirjattaisiin vaikka neljännesvuosittain. Näin ollen kurssin voisi suorittaa joustavammin. Mutta kiitos kurssista! :)
* Kiitos kurssista!
* Discord ryhmä tosi hyödyllinen. Sieltä löytyi kysymättäkin apua, kun haki vanhoista viesteistä. 
* Hyvä kurssi kiitos!
* Todella mukava ja joustava tapa suorittaa kurssi tuo tehtävien tekeminen. Materiaali on oikein hyvä ja tehtävien palautussysteemi toimii hyvin. 
* Tämä oli oikein mainio kurssi, haastava ja mielenkiintoinen. Tässä oppi ajattelemaan asioita uudella tavalla. Voin lämpimästi suositella kaikille, joita aihe kiinnostaa, vaikka kurssi ei olisikaan pakollinen osa opintoja. Discord on mainio väline, josta saa apuja tarvittaessa. Itse en siellä kysellyt, mutta selailin muiden kysymyksia, ja niistä oli paljon hyötyä itsellenikin. Erityiset kiitokset Joelille erittäin ammattitaitoisesta ja kärsivällisestä opettamisesta.
* Kurssin toteutustapa oli mielestäni todella toimiva. Kurssi ohjasi ajattelemaan ja huomaamaan, miten asioita voi tehdä tehokkaammin.
* Hyvät materiaalit joista saa tehtävissä paljon apua. Discrod apu on myös auttanut.
* Melko raskas työmäärä mutta siitä selviää.
* Kiitos discordissa saamistani vinkeistä! 
* Hyvä kurssi ja hyviä ohjaajia! 
* Itselle oli sinänsä astetta helpompi kun olin jo ennestään hiukan tutustunut aiheeseen
* Discordissa sai hyvin apua ja nopeasti!
* Henkilökohtaisistä syistä kurssin aloitus venyi useammalla viikolla ja kurssin loppupäässä ei kerennyt kirimään tarpeeksi, arvosana -> 1
* Todella hyvä kurssi, tykkäsin paljon! Kiitos c: Opettaa myös sisua ja yleistä logiikkaa ja ongelmanratkaisua. On myös tosi jees, että pienen osan tehtävistä voi jättää tekemättä myös kun haluaa 5/5. Aikaa meni (jotta sain 60 tehtyä) noin 15*10 tuntia (15 päivää yhden päivän tarkkuudella). Samaan aikaan opettaa hyviä tapoja ratkaista ja ”luovempia” ratkaisuja. Ja python on kivaa c:
* Suoritustapa on mielestäni toimiva. Kurssin rakenne on selkeä. Kurssisivut on toteutettu mielestäni selkeästi ja toimivasti. Koodiesimerkit olivat hyvin tiiviitä ja monimutkaisia, olisin kaivannut myös lyhyempiä esimerkkejä ja vinkkejä siihen, miten lähteä ratkomaan tehtäviä. Viikot 1-6 meni vielä, mutta viikoista 7 & 8 en koe sisäistäneeni kovin paljoa.  
* Kiva kurssi
* Kurssilla on mahdollista käyttää kymmeniä tunteja aikaa tehtäviin, ilman että on lähelläkään oikeata ratkaisua. Jos kurssin asioita ei opi, ei ole myöskään mitään mahdollisuutta ymmärtää asioita. Itse en suurintakaan osaa tehtävistä saanut ratkaistua, eikä minulla ole mitään mahdollisuutta ymmärtää jatkossakaan kuinka nämä asiat olisi pitänyt ratkaista. Näin ollen omalla kohdallani oppimista ei käytännössä tapahdu. Osaan jotakuinkin samat asiat kuin kurssille tullessani, mutta en kovin paljon enempää. 
* muuten todella hyvä, muutama tehtövö oli vaikeasti kirjoitettu.
* :)
* Haastava, mutta palkitseva kurssi. Kiitos!
* Kiitos hienosta kurssista :) 
* Osassa tehtävistä ei ole testejä joten miten käy, jos tehtävää ei ole tehnyt oikein ja viikon pisteet eivät riitä läpipääsyyn
* Esim "eri summat" tehtävä palautti syötteellä 1 virheen: Expected output: a required list. En ymmärrä miten se liittyi tehtävänantoon jos kuitenkin palautin listan..? 
* Vaikka en itse kysellyt Discordissa mitään, löysin sieltä apua joihinkin tehtäviin ja kurssin järjestäjät vastailivat hyvin.
* Kurssi tehtävät olivat hyvin suunniteltuja ja vaativat hieman pohdintaa jotta ne saa suoritetuksi. Mutta ne eivät ole mahdottomia, vaan kehittäviä.
* Ei muita huomioita.
* Hyvä ja opettavainen kurssi.
* Hyvin toteutettu kurssi siinä mielessä että tehtäviä voi tehdä omaan tahtiin eikä ole tenttiä.
* Tykkäsin tosi kovasti kun tehtävissä oli vaihtelevuutta. Välissä sai onnistumisen elämyksiä keksimällä nopeasti ratkaisun joka saattoi olla jopa identtinen malliratkaisun kanssa, välissä taas sai oikeasti ponnistella että löysi edes ratkaisun. Ratkaisuja sai myös keksiä ihan itse rajoitusten puitteissa eikä tarvinnut tehdä millään vaaditulla kaavalla. Discord-yhteisö on hieno juttu, siellä sai apua muilta oppilailta ja opettajilta melkein mihin aikaan vuorokaudesta tahansa.
* Suoritin kurssin ensimmäisen kerran 2020 ja nyt olen uusimassa leimaa jotta pääsen hakemaan avoimen väylän kautta. Asiat oli unohtuneet, mutta silti kurssi tuntui jotenkin helpommalta. En tiedä nyt onko omaa harhaa osaamisen unohtumisesta vai ovatko ongelmanratkaisutaidot silti parantuneet. Joka tapauksessa erinomainen kurssi ja tälläinen yhdellä deadlinellä oleva systeemi on erinomainen kun yrittää vielä tehdä täysipäiväisesti töitäkin. Lämmin kiitokseni kaikille kurssin mahdollistajille.
* Ei kai mitään
* Jotkin tehtävät olivat erittäin haastavia mutta enimmäkseen tehtävät olivat mielekkäitä. Varsinkin haastavien tehtävien ratkaiseminen oli hyvin palkitsevaa.
* järjestelmä on hyvä ja discord kanava toimii hyvin
* Oli silmiä avaavaa seurata eri algoritmien suoritusaikoja! 
* liian helppo kurssi
* Työmäärältään tira on huomattavasti vaativampi kuin tikape, vaikka niistä saakin saman verran opintopisteitä.
* Todella haastava kurssi jonka takia menetin monet yöunet. Huh, pelottaa se seuraava kurssi. Kyllä tästä tuleva 5op on  työmäärältään ylitetty reilusti! 
* huhhuh!
